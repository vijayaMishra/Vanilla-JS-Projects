<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Mukund Mala</title>
    <link rel="stylesheet" href="styles.css">
</head>
<body>
    <div class="headerContainer">
        <h1 class="header">Mukund Mala</h1>
        <h4 class="subheader">Kulshekhara Pranam Mantra</h4>
    </div>
    <div>
        <p>Verse 1</p>
        <p>
            śrī-vallabheti vara-deti dayā-pareti <br>
            bhakta-priyeti bhava-luṇṭhana-kovideti <br>
            nātheti nāga-śayaneti jagan-nivāsety <br>
            ālāpinaḿ prati-dinaḿ kuru māḿ mukunda
        </p>
        <br>
        <p>Verse 2</p>
        <p>
            jayatu jayatu devo devakī-nandano 'yaḿ <br>
            jayatu jayatu kṛṣṇo vṛṣṇi-vaḿśa-pradīpaḥ <br>
            jayatu jayatu megha-śyāmalaḥ komalāńgo <br>
            jayatu jayatu pṛthvī-bhāra-nāśo mukundaḥ
        </p>
        <br>

        <p>Verse 3</p>
        <p>
            mukunda mūrdhnā praṇipatya yāce <br>
            bhavantam ekāntam iyantam artham <br>
            avismṛtis tvac-caraṇāravinde <br>
            bhave bhave me 'stu bhavat-prasādāt
        </p>
        <br>

        <p>Verse 4</p>
        <p>
            nāhaḿ vande tava caraṇayor dvandvam advandva-hetoḥ <br>
            kumbhīpākaḿ gurum api hare nārakaḿ nāpanetum <br>
            ramyā-rāmā-mṛdu-tanu-latā nandane nāpi rantuḿ <br>
            bhāve bhāve hṛdaya-bhavane bhāvayeyaḿ bhavantam
        </p>
        <br>

        <p>Verse 5</p>
        <p>
            nāsthā dharme na vasu-nicaye naiva kāmopabhoge <br>
            yad bhāvyaḿ tad bhavatu bhagavan pūrva-karmānurūpam <br>
            etat prārthyaḿ mama bahu mataḿ janma-janmāntare 'pi <br>
            tvat-pādāmbhoruha-yuga-gatā niścalā bhaktir astu
        </p>
        <br>

        <p>Verse 6</p>
        <p>
            divi vā bhuvi vā mamāstu vāso <br>
            narake vā narakāntaka prakāmam <br>
            avadhīrita-śāradāravindau <br>
            caraṇau te maraṇe 'pi cintayāmi
        </p>
        <br>

        <p>Verse 7</p>
        <p>
            cintayāmi harim eva santataḿ <br>
            manda-hāsa-muditānanāmbujam <br>
            nanda-gopa-tanayaḿ parāt paraḿ <br>
            nāradādi-muni-vṛnda-vanditam
        </p>
        <br>

        <p>Verse 8</p>
        <p>
            kara-caraṇa-saroje kāntiman-netra-mīne <br>
            śrama-muṣi bhuja-vīci-vyākule 'gādha-mārge <br>
            hari-sarasi vigāhyāpīya tejo-jalaughaḿ <br>
            bhava-maru-parikhinnaḥ kleśam adya tyajāmi
        </p>
        <br>

        <p>Verse 9</p>
        <p>
            sarasija-nayane sa-śańkha-cakre <br>
            mura-bhidi mā viramasva citta rantum <br>
            sukha-taram aparaḿ na jātu jāne <br>
            hari-caraṇa-smaraṇāmṛtena tulyam
        </p>
        <br>

        <p>Verse 10</p>
        <p>
            mābhīr manda-mano vicintya bahudhā yāmīś ciraḿ yātanā <br>
            naivāmī prabhavanti pāpa-ripavaḥ svāmī nanu śrīdharaḥ <br>
            ālasyaḿ vyapanīya bhakti-sulabhaḿ dhyāyasva nārāyaṇaḿ <br>
            lokasya vyasanāpanodana-karo dāsasya kiḿ na kṣamaḥ
        </p>
        <br>

        <p>Verse 11</p>
        <p>
            bhava-jaladhi-gatānāḿ dvandva-vātāhatānāḿ <br>
            suta-duhitṛ-kalatra-trāṇa-bhārārditānām <br>
            viṣama-viṣaya-toye majjatām aplavānāḿ <br>
            bhavati śaraṇam eko viṣṇu-poto narāṇām
        </p>
        <br>

        <p>Verse 12</p>
        <p>
            bhava-jaladhim agādhaḿ dustaraḿ nistareyaḿ <br>
            katham aham iti ceto mā sma gāḥ kātaratvam <br>
            sarasija-dṛśi deve tārakī bhaktir ekā <br>
            naraka-bhidi niṣaṇṇā tārayiṣyaty avaśyam
        </p>
        <br>

        <p>Verse 13</p>
        <p>
            tṛṣṇā-toye madana-pavanoddhūta-mohormi-māle <br>
            dārāvarte tanaya-sahaja-grāha-sańghākule ca <br>
            saḿsārākhye mahati jaladhau majjatāḿ nas tri-dhāman <br>
            pādāmbhoje vara-da bhavato bhakti-nāvaḿ prayaccha
        </p>
        <br>

        <p>Verse 14</p>
        <p>
            pṛthvī reṇur aṇuḥ payāḿsi kaṇikāḥ phalguḥ sphulińgo laghus <br>
            tejo niḥśvasanaḿ marut tanu-taraḿ randhraḿ su-sūkṣmaḿ nabhaḥ <br>
            kṣudrā rudra-pitāmaha-prabhṛtayaḥ kīṭāḥ samastāḥ surā <br>
            dṛṣṭe yatra sa tārako vijayate śrī-pāda-dhūlī-kaṇaḥ
        </p>
        <br>
    </div>
    <script src="script.js"></script>
</body>
</html>